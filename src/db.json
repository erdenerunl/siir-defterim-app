{
  "poemList": [
    {
      "header": "Kış",
      "date": "2015",
      "body": "Kış yüzünden değil bu titremelerim\nÜşüyorum.\nTutunamadım bu kez sana\nDüşüyorum.\nGözlerini arkada bıraktım bu gün\nGidiyorum.\nSeslenişini de duyamam artık.\nSeslenmeyeceksin de\nBiliyorum.\nHissetmeyeceksin de benim gibi.\nDurmayacaksın karşımda bir daha\nBen buradayım der gibi.\nUmutla dolu olmak, kazandırmayacak bu bahsi\nSeziyorum.\nKüfrüm birikti dudaklarımda.\nSayamayacağım yine ama\nSusuyorum.\nBen seni sevme davasını kaybettim\nDaha deneyemem\nKorkuyorum.",
      "id": 1
    },
    {
      "header": "Gayb",
      "date": "12 nisan 2021",
      "body": "Çiçekler açıyor, hava parlak güneş baharı\nNe oluyor bilmiyorum, bir yaz etmiyor.\nSaatler geçiyor, gören der asır mıdır bu\nNe oluyor bilmiyorum, bir gün etmiyor.\nNe oluyor böyle zaman ve mekana? \nNe oluyorsa oluyor.\nNe yaşanıyorsa, \nSeni anımsatan tek bir dakika etmiyor. \nSıcacık bir meltem esiyor işte\nHep olduğu gibi \nEllerim ısınmıyor. \nMatraklar, orta oyunları\nHep olduğu gibi\nyirmi birinci yüzyıl güldürüleri\nNeden bilmiyorum. \nNeden yüzüm gülmüyor?\nKonuşmalar var her yanımda\nHer yanım dert anlatıyor, dert dinliyor\nNeden bilmiyorum. \nBir kelimen etmiyor. \nNeden, neden? \nYaşamıyorum nedense ben. \nKiraz mevsimi neşesi nerede? \nNerede gözlerin ve kirpiklerin? \nBir adım atsam dünya ilerlerim. \nArdımda kalırsın belki bir adım atsam. \nSeni seviyorum gece koyusu gökte parlak yıldız  çekingenliği ile\nAnla beni, hüsran açıyor çiçeklerim\nVe bir tek seni seviyorum.\nN'olursun hadi\nÜzme beni daha. \nAyrılık şimdilik\nYarınlara kalsa? ",
      "id": 2
    },
    {
      "header": "Çise'den Sel'e",
      "date": "17 nisan 2021",
      "body": "Bir zamanlar gönlümü yeşertirmiş gözlerin\nBakarım her yer bağ bahçe,\ncam kenarımda kurutulmuş çiçekler.\nŞimdi uzaklarda gök gürültüsü\nZaman kolluyor bağımı bozmak için\nO tüm güzelliği besleyen gözler.\n\nToprak sanki ardın sıra balçığa meylediyor.\nAdının harfleri,\nahşap evin menteşe gıcırtısı\nİçim ürperiyor,\nkafamı kapılara çeviriyorum.\nHep bir heyecan kursağımda kalsa\nHep bir düşse yüzüm ve \nGöğsüm sıkışsa \nBilirim, \nSeni andırıyor içimde kalmışsa\nTüm heveslerim. ",
      "id": 3
    },
    {
      "header": "Günden Güne",
      "date": "20 Nisan 2021",
      "body": "Kuş konmayan bahçeleri ellerimle biledim\nEksiktim, tam oldum.\nDerdimi diyemedim kimselere, biriktim\nSazlıktım, dağ oldum.\nBir isim kaynattım göğsüme\nGünden güne, günden güne.\nTozunu üfledim eskilerin, parladım\nZemheriydin, ay oldun. \nSökmeyi denedim içimdeki mıhları, yenildim\nSırdaştın, sır oldun.\nBir deste papatya kuruttum ellerimle\nGünden güne, günden güne.\nBakmadım senden sonra el fallarına, bıraktım\nBatıldım, hakikat oldum.\nNe yaptımsa yaptım. \nİleriye akan zaman çizelgesinde \nArdıma bakakaldım, \nYandım\nGünden güne, günden güne. ",
      "id": 4
    },
    {
      "header": "Birisin, Birisine",
      "date": "21 Nisan 2021",
      "body": "Sen bir adamın sevdasısın.\nBen bir sevdanın adamı.\nHayat dik yamaç tırmanmaksa\nSen zirvesin, birisine.\nAçlık vurmuşsa, güçten düşmüşse birisi\nSen doymaksın, birisine.\nDerdi yontup, sırtlamışsa onu birisi\nSen dermansın, birisine.\nKaranlıktan seçememişse yolunu birisi\nSen mehtapsın, birisine.\nÇaputunu hazırlamış, ağacını arıyorsa birisi\nSen dileksin, birisine.\n\nTüm birileri bensem eğer\nSen hep birisin, birisinin.\nTüm birileri bensem eğer\nSen hep birisin, birisine...",
      "id": 5
    }
  ],
  "citationList": []
}